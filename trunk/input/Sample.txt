به گزارش خبرنگار اجتماعی فارس محمد باقر قالیباف امروز بعد از افتتاح تقاطع غیر همسطح بزرگراههای ستاری آیت الله حکیم و آیت الله کاشانی میدان نور با بیان این مطلب افزود . بخشی از زمین 37 هزار مترمربعی شهربازی برای احداث پل اوین درکه استفاده خواهد شد . وی تاکید کرد . بقیه این زمین برای انجام اقدامات رفاهی در اختیار خدمات شهری شهرداری تهران قرار خواهد گرفت . شهردار تهران خاطرنشان کرد . درست است که داشتن همین شهربازی برای تهران غنیمت بود اما شهربازی قابل توجه و شایسته شهروندان تهرانی نبود وشهربازی بهتر و مناسبتری در شهر آفتاب در کنار نمایشگاه احداث خواهد شد . وی افزود . طراحی ها و مذاکرات با سرمایه گذار شهربازی برای احداث آن در شهر آفتاب انجام گرفته است . قالیباف در پاسخ به سوال دیگری در خصوص علت تعطیلی احداث پل زیرگذر تجریش قدس تصریح کرد . طرحهای فنی پروژه آماده شده است اما اجرای آن نیاز به سرمایه گذار دارد که بررسی این موضوع در دستور کار شهرداری قرار دارد . وی در خصوص مخالفتهای برخی از اعضای شورای شهر تهران با اجرای این پروژه گفت . هر طرحی مخالفان و موافقانی دارد مهم این است که این طرح بر اساس مصوبه شورای شهر تهران باید اجرایی شود و شهرداری نیز تابع مصوبه شوراست . انتهای پیام ز .
به گزارش خبرگزاری فارس و به نقل از روابط عمومی فدراسیون کشتی محمدرضا طالقانی رئیس فدراسیون کشتی در مراسم استقبال با خرسندی از نتایج قابل قبول کشتی گیران با اهدای مبلغ ده میلیون ریال به محمد رضایی هادی حبیبی و داود عابدین زاده کشتی گیران طلایی ایران از آنها تقدیر و تشکر کرد . انتهای پیام .
به گزارش خبرگزاری فارس روزنامه پرتیراژ بیلد روز سه شنبه در گزارشی اعلام کرد . رؤسای بایرن به خاطر رفتار عجیب میشائیل بالاک به لحاظ مشخص نکردن وضعیت آتی خود در این تیم ناراحت و عصبانی شده اند . بیلد در این گزارش عنوان کرد . مهمترین مقام عالی بایرن که از این بابت دلخور شده اولی هوینس مدیر تیم بایرن است . کسی که می خواهد بداند بالاک در بایرن باقی می ماند یا اینکه رهسپار تیمی دیگر مثل چلسی انگلستان خواهد شد . تا بتواند برای جانشینی اش از هم اکنون برنامه ریزی کند . بیلد نوشت . هوینس در مصاحبه اش با کیکر به صراحت اعلام کرده است که هیچ مشکلی با بالاک ندارد بلکه نگرانی او به خاطر سردرگمی اش در خصوص وضعیت آینده این بازیکن است . بیلد در ادامه گزارش خود به این نکته اشاره کرده که هوینس احتمالا طی روزهای آتی به بالاک فشار می آورد تا موضع صریح خود را برای ماندن با رفتن مشخص کند . انتهای پیام . .
به گزارش خبرگزاری فرانسه از توکیو چین که تاکنون میزبان پنج دور از مذاکرات شش جانبه خلع سلاح کره شمالی از سال 2003 تا نوامبر سال گذشته بود امیدوار است که با متقاعد کردن پیونگ یانگ به احیای مذاکرات دستاوردی از کنفرانس توکیو در آستانه سفر رئیس جمهور چین به آمریکا در هفته آینده داشته باشد . نماینده پکن در کنفرانس توکیو به همین منظور اقامت خود را در توکیو تا فردا تمدید کرده است . وی پس از ضیافت شام دیشب با همتای کره شمالی اش به خبرنگاران گفت که هنوز فرصت باقیست . اما کریستوفر هیل معاون وزارت امورخارجه آمریکا که نمایندگی این کشور را در کنفرانس توکیو برعهده دارد هرگونه مذاکره دو جانبه با کره شمالی را مشروط به بازگشت این کشور به مذاکرات شش جانبه کرده است . هیل با نماینده چین مذاکرات دو جانبه ای خواهد داشت . کنفرانس توکیو که دیروز آغاز شده تا پنج روز ادامه خواهد یافت و جلسه اصلی آن امروز برگزار می شود . سفر مقامات کره شمالی به ژاپن امری بی سابقه است زیرا دو کشور از دهه 70 میلادی روابط دیپلماتیک با یکدیگر ندارند . انتهای پیام 2 .
